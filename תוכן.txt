בס"ד

הצעד הראשון שלך להכנסה מהאינסטגרם 

קודם כל, היי! איזה כיף שאת כאן ואיזה כיף שבחרת לעשות משהו בשביל עצמך.
את לא מאחרת. את בדיוק בזמן.
אם את קוראת את זה, כנראה שעברה לך לפחות פעם אחת המחשבה:
“איך אני אמורה להתחיל עכשיו?”
החיים כבר רצים, יש ילדים, בית, עומס ועם כל זה עייפות שלא נגמרת.
הרבה אמהות מרגישות שהן פספסו את הרכבת, שהן כבר אולי מבוגרות מדי בשביל להתחיל
שאם הן לא התחילו בגיל 20, או לא בנו עסק “מסודר”, אז זה כבר לא רלוונטי כרגע.
אבל האמת היא הפוכה לגמרי.
דווקא אמהות, דווקא נשים באמצע החיים הן אלה שהכי יודעות למה אין להן זמן, מה זה סתם רעש ומה באמת יכול לעבוד.
את לא צריכה:  להיות משפיענית עם עשרות אלפי עוקבים, לדעת לשווק או להעלות תוכן מושלם.
את כן צריכה: ניסיון חיים (מה שיש לך באופן טבעי מעצם היותך אישה ואמא), כנות ורצון לעשות צעד אחד קטן בשבילך.
אינסטגרם היום מאפשר להתחיל בקטן, בלי להפוך את זה לעסק גדול ובלי להקריב את הזמן הכ"כ חשוב  עם הילדים שלנו. אם את מרגישה הזדהות כשאת רואה אמא כמוך שמנסה – זה סימן חזק בשבילך שגם את יכולה.





אנחנו לא בוחרים חלום. בוחרים בעיה אחת קטנה.

הטעות הכי גדולה בתחילת הדרך היא לחשוב:
“מה אני רוצה להיות?”
בלוגרית? יזמית? יוצרת תוכן?
אבל כדי להתחיל – לא צריך זהות גדולה.
צריך בעיה אחת קטנה שאפשר לפתור.
תשאלי את עצמך בכנות:
על מה אנשים שואלים אותי שוב ושוב?


במה אני הכי עוזרת לחברות, לאחיות, לעוקבות?


איזה דבר עברתי, הסתבכתי בו, ולמדתי ממנו?


הרעיון למוצר ראשון לא צריך להיות מרגש.
הוא צריך להיות שימושי.
דוגמאות - מסמך פשוט שעושה סדר בלו״ז של אמא, רשימת רעיונות לתוכן לאינסטגרם, מדריך קצר להתחלה (כמו המסמך הזה שאת קוראת עכשיו)


זה לא צריך להיות קורס, ליווי, או איזה משהו שלוקח חודשים להכין וגם עולה לנו הון
מספיק מסמך אחד שמרכז ידע, תובנות וניסיון חיים.
✏️ תרגיל קצר לעצמך: 
תשבי עם עצמך ותכתבי לך עכשיו רעיון אחד בלבד. לא 3 ולא 5, רעיון אחד שעולה לך לראש שיכול לעזור לאחרים, זה יהיה הבסיס שלך.


לא מוכרות, משתפות!

הרבה נשים מפחדות מהשלב הזה.
“מה, פתאום למכור?”
“זה לא ירגיש/ייראה מוזר?”
האמת היא שאת לא מתחילה ממכירה, את מתחילה משיתוף.
את לא מודיעה: “יש לי מוצר, תקנו.”
את מספרת על משהו שפחדת ממנו, על איזשהו תהליך שעברת, תובנה שעשתה לך סדר בחיים, משהו שיגרום להזדהות איתך.
לדוגמה:
“הרבה זמן רציתי לנסות להרוויח מהאינסטגרם אבל פחדתי…”


“הבנתי שאני לא צריכה עסק גדול, רק משהו אחד קטן שעובד לי”


“סידרתי לעצמי מסמך שעשה לי סדר בראש”


ואז, בטבעיות את רושמת:
“אם זה יעזור אפילו לעוד אמא אחת אני עשיתי את שלי, שמה לכן לינק מסודר.”
אנשים לא קונים ממישהי שיודעת הכול.
הם קונים ממי שצעדה צעד אחד לפניהם.
את לא צריכה להיות מוכנה לגמרי, רק להיות אמיתית.
בקיצור, 
את לא מתחילה למכור, את מתחילה להאמין בעצמך שזה אפשרי ולהתחיל לעשות פעולות.
וצעד ראשון אחד מספיק כדי לפתוח לך דרך חדשה.
תנסי, מקסימום תצליחי ♥
